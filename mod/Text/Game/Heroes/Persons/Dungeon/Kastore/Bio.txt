Znudzony jednolitą kulturą i tradycją Elfów, z natury niecierpliwy i ambitny Kastore w młodym wieku opuścił królestwo Tuidhany, by studiować magię w środowisku Siedmiu Miast. Stał się członkiem honorowym Domu Anima, jednak nie zdobył żadnego wyższego stopnia ze względu na rozczarowanie i sfrustrowanie metodami, którymi uczono nowych adeptów. Powróciwszy do Tarlad uświadomił sobie, że jego lud zmienił się bardziej niż on sam, jednakże ta ironia losu nie zachwiała jego wiary, jako że przyjął w pełni sojusz jego pobratymców z Malassą i Bezimiennymi, widząc w tym klucz do większej wiedzy, a co za tym idzie, również i potęgi.
Wojny, które nastąpiły lata później, ponownie zasiały w nim ziarno niepewności. Do tej pory szepty Malassy były dla Kastore'a irytujące, a nie inspirujące, natomiast siła jej darów mrocznego pochodzenia okazywała się wyjątkowo nieskuteczna. Gotów jest przyznać, że Władcy Klanów powinni rozsądniej wybierać swoich sojuszników, pieczołowicie starając się ich do tego przekonać. Jednakże czas płynie zbyt wolno dla jego cholerycznego temperamentu, a rady, których starał się udzielać, nie przynosiły skutków. Uznał, że pora wziąć sprawy w swoje ręce i pozbyć się tych, którzy mniej lub bardziej świadomie starają się doprowadzić królestwo do upadku.
