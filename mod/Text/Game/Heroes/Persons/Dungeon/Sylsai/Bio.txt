Młodszy brat Raelaga i bliźniak Menana, Sylsai jest najbardziej porywczym z synów Tuidhany. Jako obecny władca klanu Blizny Duszy twierdzi, że jego bracia nie działają zbyt szybko. Żywi silną nienawiść do Ludzi i Sylwańskich elfów, głównie przez podjęte przeciwko Mrocznym Elfom działania w czasie Wojny Milczących Zgliszczy i Dnia Ognistych Łez, które przyczyniły się do ich wygnania. W czasach wojen z Krasnoludami, wysłannicy Kha-Beletha stanęli przed jego obliczem i zaoferowali mu przymierze, któremu wtedy odmówił, jednakże trudy okrutnej Wojna o Pogórze odcisnęły piętno zarówno na jego ciele jak i rozsądku. Przekonany o własnych zdolnościach do przewodzenia Mrocznym Elfom wierzy, że powinny się one sprzymierzyć z demonicznymi sługami i korzystać z zatrważającej potęgi, jaką oferuje im Urgash, Smok Chaosu.