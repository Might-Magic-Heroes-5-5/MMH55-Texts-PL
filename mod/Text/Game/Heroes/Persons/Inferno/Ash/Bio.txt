Ash zyskała swoje imię podczas inwazji na Irollan, kiedy to przez kilka tygodni z rzędu prowadziła szarżę kawalerii Zmór przez skrawek lasu, poruszając się zbyt szybko, by strzały wrogów mogły ich dosięgnąć. Choć jej krewni z początku nie rozumieli jej taktyki, szybko stało się to jasne - las stanął w ogniu od żaru demonicznych koni, a elfom nie pozostało nic innego, jak wycofać się, gdyż nawet deszcz przywołany przez druidów nie był w stanie ugasić piekielnych płomieni. Po wszystkim pozostał jedynie popiół.