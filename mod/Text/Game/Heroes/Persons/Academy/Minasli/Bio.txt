Minasli była typem dziecka, które rozbiera rzeczy na części, aby dowiedzieć się jak działają. Nauka magii była dla niej powolnym procesem, ponieważ bardziej interesowało ją dekonstruowanie zaklęć, niż uczenie się nowych, co bardzo denerwowało jej nauczycieli w Siedmiu Miastach. W końcu została wyrzucona z kursów za brak postępów w głównych przedmiotach i rozpoczęła drobną pracę pomagając jako asystentka arkanów w lokalnym sklepie inżynierskim. Nieoczekiwanie, właśnie wtedy ujawnił się jej prawdziwy talent: w ciągu kilku dni zastosowała podstawy czarowania, których nauczyła się w akademii, w sposób inny niż uczono, aby zwielokrotnić wydajność każdego silnika, którego dotknęła. W ciągu następnych miesięcy zyskała sławę kolejnego cudownego dziecka inżynierii magicznej Siedmiu Miast, a jej dawni nauczyciele przeklinali dzień, w którym się jej pozbyli.