"Uderzaj jak błyskawica" - to motto Freydy. Podczas lat spędzonych na studiowaniu w Imperialnej Akademii Strategii często zaskakiwała instruktorów śmiałymi rozwiązaniami opartymi na forsownym marszu, atakach z zaskoczenia i szybkim okrążeniu. W głębi serca Freyda zawsze z niecierpliwością oczekuje kolejnego starcia, by móc wypróbować nowe pomysły i taktyki. Choć niektórzy szeptali, iż otrzymała awans tylko dlatego, że jest córką Godryka, nieprzerwany ciąg błyskotliwych zwycięstw i przykładne dowództwo zamknęły usta nawet najbardziej cynicznym krytykom jej talentów.